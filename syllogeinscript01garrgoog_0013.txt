V

Quaeres nunc quibus ego singulas inscriptiones instruxerim
copiis. Tria mihi erant curanda, primum ut nihil deesset eorum
quae a doctis viris illita chartis reperissem, tum si quid novi
mihi esset adducerem, tertio emendationum rationes darem.

Itaque cum collectionem mommsenianam secutus sim, falsis
omissis, iisque, quae ad rem non facerent, iudicavi me omni-
bus satis facturum si post numerum meum adderem pa-
renthesi inclusum numerum mommsenianum‚ rithschelianas
etiam tabulas citavi quibus titulorum ille vir doctus imagines
repraesentavit. Nam quaedam quae illo in opere non sunt ef-
fictae, duabus tabulis ego delineanda curavi. Syllogen non
necessariis citationibus earumque διακρίσει obruere nolui.

Opus tentavi novum in quo praeter nexus litterarum etiam
forma exprimeretur3 in quo si minus assecutus sum quam
speraram id rei difficultati non meae voluntati tribuas rogo,
Novas inscriptiones quae prodierunt his proximis quinque anniS,
ex quo incepta editio est in fine addendas curavi: item errores
qui irrepserunt ut potui emendavi. Meminisse etiam oportet me
absentem ex aedibus meis exturbatum, omnique pene ope li—
brorum destitutum, fuisse coactum nonnunquam perferre quae
aliter non tulissem.

Indices paraveram quot huic operi necessarios novi. Ex his
vero quinque tantum ut ederem benevolentia editorum impe· ·
travi. Haec in mente habeas velim ne imprudens aurem male-
volis praebeaS, qui obtrectaturi erunt: tu vero meis laboribus

libenter fruaris , vale.

Romae, xvm kal. iul. nnccctxxvu.

