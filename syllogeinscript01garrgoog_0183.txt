Huius laminae partem posticam dedi in‘Actis Societ. Antiquar. Londin.
et habes inferius: hanc antiquioris aetatis hic primum edo. Constat versibus
saturniis sex qui ex longo carmine superant, lamina transversim secta, ut
breviorem titulum a tergo reciperet. Sed hi 'versus pene integri ad nos
pervenerunt, paucis tantum litteris amissis, quae facile, put0, possunt
suppleri. Laminam ipsam accepi, ut inventa est, fractam, et fragmenta
composui. In litteratura et orthographia saeculum sextum sine dubio agno-
sceS, d paragogico sermonis vetustioris excepto. quod tamen auctor car-
minis revocavit non metri causa, sed ex ingenio. Singulare est etiam lit-
terae 9 usus loco alieno: scribit enim Gonlegium, Volgani, Gondecorant.
De quolundam non eadem est ratio, eius enim scripturae vestigium in
Urbe praebet lamina de bacanalihus in voce oquoltod pro occulto. De lit-
tera i retenta pro e in participio Aciptum veterem consuetudinem agnosce,
qua dicebant consiptum, dissipturn ‚ distisuni , pertisum, Fest. S. vv. Macrob.
Saturn. ΙΙΙ, 6. Ν omissae interdum ante dentales t, d, ut in agedae, ex-
tant exempla, quae collegit ltitschelius (Enarr. tab. p. 46), ex titulo So-
rano, lubetes ‚ ex stela pisaurensi, dedrot, cx columna atestina, Veice-
tinus, quanquam id postea in Suppl. Enarr. tab. p. ⁴05 repudiavit, obsequens
Mommsenio His adde cupat, pro cubant, in tegulis falisciS, Cetur pro
Centur, in lamina Antinate, et saeculo etiam septimo lacieda pro facienda
in lapide Narbonense, Sequda pro Secunda in tegula Cetonae reperta,
quod est oppidum in agro Clusino. ln Ququei v. 5 omissa syllaba est errore
fabrili, itemque in inperato·ribus punctum interiectum. Sententia carminis
haec esse videtur. Collegium illud, cuius prae loribus lamina affixa est,
esse constitutum agitandi aevi causa, opiparum ad w'tam et dies festos co-
lendos, idque omni urbanitate atque hilaritate et ludorum et conviviorum,
luminibus atque artificio flammarum. Imperatores etiam summos se digne
accepisse atque omnem operam dedisse optantes, ut hi libenter adessent
et bene se iuvarent. Haec insunt carmini, reliqua periere. Versum se-
cundum et tertium paulum ab initio scalpro pene obliteratum esse moneo,
sculptoris opera tortasse ‚ qui ut titulum aversum scriberet terreum scal-
prum voluit acuere. Socii Romanorum tunc erant Falisci, quibus licebat
milites iubere, iis imperatores praeficere, bellumque suis auspiciis gerere,
auxiliaque imperata populo romano mittere iisque adesse si quod bellum
ingrueret. Qui summi erant sociorum duces a Latinis praetores nuncupati,
eos Falisci quamquam a Praetoribus, ut Latinorum urbes, regebantur,
Imperatores appellant, more, puto, ab Oscis translato, quoque et Romani
utebantur. ,

Versus quos saturnios esse dixi, supplebis scandesque sic per anacrusin:

conlegium quod est aciptum aetati aged(ae)
Oplparum a(d) veitam quolundam festosque dies

